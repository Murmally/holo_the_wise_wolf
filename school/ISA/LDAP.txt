Je to internetový protokol pro přístup k adresářovým službám, název LDAP označuje celou adresářovou službu, nejen přenosový protokol. Je to alternativa k X.500, ten měl architekturu moc náročnou na implementaci a i běh klienta a serveru. LDAP je jeho odlehčená verze, zjednodušuje  architekturu celého systému a minimalizuje požadavky na klienta a server. X.500 používal víc protokolů, LDAP používá jen LDAP protokol. Používá koncept X.500 pro uspořádání dat: Directory Information Tree (DIT) Formálně se celý popis adresáře LDAP včetně komunikace, uložení dat a zabezpečení popisuje pomocí tzv. modelů. Systém LDAP je definován pomocí 4 modelů: Informační model popisuje uložení informací v adresáři. Definuje typy dat, které můžeme vkládat, způsob jejich uložení a operace, které nad daty můžeme provádět (porovnání, vyhledání podřetězce). Informační model popisuje záznamy (např. záznam o studentovi na škole), atributy záznamu (např. jméno, příjmení, ročník) a hodnoty (konkrétní položky). Tyto informace pro konkrétní adresář tvoří tzv. adresářové schéma. Jmenný model se dívá na uložená data a definuje, jak jsou hierarchicky uspořádaná a jak se na ně odkazovat. Popisuje strukturu adresáře, kterou budujeme z jednotlivých záznamů. Při pojmenování používá jednoznačné jméno nazývané Distinguished Name, DN (význačné jméno), které svou strukturou připomíná DNS adresu. Funkční model se zabývá přístupem k datům. Popisuje operace, které se provádějí prostřednictvím příkazů LDAP protokolu. Základní operací nad adresářem je vyhledávání (search). Funkční model například definuje, v jaké části adresáře vyhledáváme (celý strom, podstrom, plochá struktura), kde začínáme hledat, podle jakých atribut a další. Bezpečnostní model se zabývá zabezpečením informací uložených v adresáři. Definuje způsob přístupu k datům (autorizovaný či neautorizovaný přístup), práva k vkládání či modifikaci dat a autentizační metody (MD5 SASL, TLS).
