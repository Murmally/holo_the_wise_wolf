Model OSI rozdělen na 7 vrstev, které definují služby dané vrstvy, popisují funkce pro přenos dat mezi procesy stejné vrstvy (partnerská, peer-to-peer komunikace). Na jedné vrstvě není definován jen jeden protokol, ale funkce datové komunikace, které mají protokoly provádět. Při komunikaci daná vrstva využívá služeb nižších vrstev bez znalosti jejich chování či protokolů. Přenos po síti je z pohledu dané vrstvy záležitostí nejbližší vrstvy. Síťová vrstva (network layer) zajišťuje adresování a směrování dat. Transportní vrstva (transport layer) garantuje spolehlivý přenos mezi koncovými uzly. Vrstva implementuje spojované a nespojované transportní protokoly. Relační vrstva (session layer) slouží k udržování relací mezi komunikujícími aplikacemi. Služby zahrnují vytvoření, zrušení relace, obsluhu dialogů, synchronizaci… Presentační vrstva (presentation layer) zajišťuje zobrazení (prezentaci) dat mezi různými aplikacemi a architekturami. Zahrnuje odlišné formáty dat, kompresi dat a kódování. Aplikační vrstva (aplication layer) definuje uživatelské procesy a aplikace komunikující po síti. Například: elektronická pošta, adresářové služby, virtuální terminál, přenos souborů.